---
contentType: prose
---

<section>

Na bojovou záštitu Madridu,  
kterou vykázali z města

— Jste děravá, má záštito a paní.

— Protože Bůh tak chtěl, vojáku milý.  
— Jak se vám daří?         — Dnes mě vyrazili,  
prý pro potulku, z města, krobiáni!

— A kde jsou dnes kastilští hoši k mání?  
— Kde jinde než v Pradu by asi byli?  
— Mnoho-li kopí ve vás zalomili?  
— Ani třísky! Však si mě váží, páni!

— A co tu děláte?          — To, co ty mosty,  
co mosty a co sítka na cedníku:  
na vodu ony, na muže já čekám.

Na muže silných paží, pevných dříků.  
— Sbohem, záštito. Na pannu jste dosti,  
ba řekl bych až příliš prostořeká!

(1588)

</section>
