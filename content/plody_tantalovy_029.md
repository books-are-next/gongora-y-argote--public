---
title: "S\_nožkou raněnou břitem"
hiddenTitle: true
contentType: poetry
---

<section>

S\_nožkou raněnou břitem,  
třebas krátce (ten nástroj bolestí tě k\_spáse vedl),  
barvíš mi žalem tvář jak tajný neduh  
a\_na sníh červánky vyléváš sladce\\.  

Bojím se (miluji-li, musím bát se)  
smutného konce, že ztiší tvou bědu  
jak té, jež v rudé krvi, v chladném jedu  
smočila se, kde v skrytu číhal zrádce.

Bojím se, neboť lidský um je krátký,  
ledaže bych jak Orfeus byl bohat:  
hlas měl tak jasný a nástroj tak sladký.

Myslím však, že byť bych i dojal boha,  
můj hlas by tisíckrát tě volal zpátky,  
a stejněkrát tě ztrácela má touha.

(1595)

</section>
