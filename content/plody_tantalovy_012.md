---
hiddenTitle: true
contentType: poetry
---

<section>

Na smrt dvou vznešených dívek,  
sester z Córdoby

V dvou křišťálových schránách, zleva, zprava,

jsou na podstavcích ze skla uloženy  
dvě nymfy bez života; uslzený  
je Betis-Guadalquivir oplakává

pro krásu, již milovat nepřestává;  
ač jiné nymfy též jsou zarmouceny  
a jejich smutným koncem zaskočeny,  
jemu již slz se téměř nedostává.

Praví jim: „Duše, váš svatý let měřím  
a sleduji až na posvátná místa,  
kde dobro sídlí a kde není nářek;

při vaší kráse a mém pláči věřím,  
že nebe nás promění dozajista  
— v Blížence vás dvě, a mne ve Vodnáře.“

(1582)

</section>
