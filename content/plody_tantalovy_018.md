---
contentType: prose
---

<section>

## Tak půvabně a různorodě v tónu

ten slavík pláče, že mám podezření,  
zda tisíc jiných ukryto v něm není,  
jejichž bol střídá v tisíci svých stonů.

Ba myslím, že povznáší ducha k tomu,  
aby jen utvrdil se v přesvědčení,  
že zapíše čin švagrův bez prodlení  
na listy svého zeleného stromu.

Nechť zazni již v té litanii amen,  
vždyť zobákem či perem nářky vésti  
nebrání se mu, aniž změnit stanci;

nechť pláče jen, kdo proměněn byl v kámen  
Medúzou svou, protože neměl šanci  
zjevit svůj žal, či jinde hledat štěstí.

(1584)

</section>
