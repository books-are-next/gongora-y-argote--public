---
title: Potřikrát již Boréas svlékl stromy
contentType: poetry
---

<section>

Potřikrát již Boréas svlékl stromy  
— všem rostlinám tak zelenou čest loupí —  
a Foibos vystlal lože Európy  
třikrát zlatými kolchidskými rouny

od dob, kdy pokorně a téměř chromý  
následuji, v hrudi šíp nebo kopí,  
překrásná Clori, tvoje svaté stopy,  
jež louky vstříc jako své květy strou mi.

Na dohled tvého přesladkého letu,  
jenž nebe na tisíce barev mění,  
já krví barvím zdejší hory světu,

a hle, jaký již shon pastýřů je tu,  
jak sledují nás podle stop, jež v zemi  
necháváme — já z krve, a ty z květů.

(1585)

</section>
