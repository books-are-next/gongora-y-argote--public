---
contentType: prose
---

## Těch sladkých úst, která zvou okusit

vláhy, jež skrze bílé perly kane  
a vyrovná se šťávě požehnané,  
již Diovi ídský hoch dával pít,

milenci, chraňte se, chcete-li žít;  
protože mezi oběma rty k ráně  
Amor má jedem otrávené zbraně  
a jako had je v krásných květech skryt.

Dobře pak učiníte, nevěříce,  
že ony růže vonné, čerstvé rosou,  
Jitřence spadly z ňader nachových.

Ne růže, plody Tantalovy to jsou:  
vždy prchnou tomu, kdo byl jimi vznícen,  
a Amorův jed zůstane jen z nich.

(1584)
