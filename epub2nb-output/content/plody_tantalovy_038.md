---
hiddenTitle: true
contentType: poetry
---

<section>

Na paměť smrti a pekla

_K hrobkám králů, k prachu plebejských kostí,_

myšlenky mé, bez bázně pronikněte,  
tam, kde kat dnů, jenž provází nás k Léthé,  
nečiní kroky stejné velikosti.

Proberte tam důkazy smrtelnosti,  
vychladlý popel, lidské schránky ztleté,  
a zábran Východu se nelekněte:  
jemu jsou drahé, tkví však v bezbožnosti.

Spusťte se do propasti, v jejímž klínu  
se duše rouhají, kde děs je drtí,  
okovy hřmí, slza vře v oku speklém,

chcete-li uniknout ne na vteřinu,  
myšlenky mé, nýbrž smrt zničit smrtí  
a nad peklem zvítězit zas jen peklem.

(1612)

</section>
