---
title: Cudnosti čisté chráme zasvěcený
hiddenTitle: true
contentType: poetry
---

<section>

s krásnými základy i zdmi, jež byly  
z perletí jen a z alabastrů bílých  
zázračnou božskou rukou vytvořeny;

vy korálová dvířka vzácné ceny,  
vy ohně pohledu plného síly,  
vy, které smaragdu jste uchvátily  
zeleň, ať čistě září monstrancemi;

ty hrdá střecho, jejíž lemování  
ze zlata, jak se vine, jasné slunce  
světlem zdobí a krásou korunuje;

idole, před nímž hlava má se sklání,  
slyš vlídně toho, kdo pro tebe v muce  
vzdychá a tvoje ctnosti opěvuje.

(1582)

</section>
