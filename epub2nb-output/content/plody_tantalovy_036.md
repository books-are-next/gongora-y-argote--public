---
title: "Květy rozmarýny v\_lukách,"
hiddenTitle: true
contentType: poetry
---

<section>

Lízo, děvče mé,

       to jsou dneska modré květy,  
       ale zítra — med.

Žárlíš, děvče, příliš žárlíš  
na jistého šťastlivce,  
že se po něm pořád sháníš,  
po slepci, co míjí tě,  
nevděčníku, co tě zlobí,  
domýšlivci, co se dnes  
ani slůvkem neomluví,  
ač včera tak vyváděl…  
Naděje ať otře slzy,  
které pro něj vypláčeš,  
vždyť žárlivost tam, kde láska  
tak velice miluje,

       to jsou dneska modré květy,  
       ale zítra — med.

Jitřenkou jsi sama sobě;  
když však za svítání chceš  
rozkoším dát volný průchod,  
žárlivosti podlehneš.  
Zjasněte se, oči tvoje,  
více perel neroňte,  
neboť nejde k duhu Slunci,  
co prospívá Jitřence.  
Zažeň jako zrádné mlhy  
to, co vidět nemůžeš,  
milenecké žárlivosti,  
všechny hádky, všechen hněv;

       to jsou dneska modré květy,  
       ale zítra – med.

(1608)

</section>
