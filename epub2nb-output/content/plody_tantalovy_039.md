---
contentType: poetry
---

<section>

Nápis na náhrobek  
Dominika Greca

_Poutníku, tímto uhlazeným stylem_

zde pevný zámek, porfyr blyskotavý,  
upírá světu štětec rozjímavý,  
jenž plátnu duši vdechoval svým dílem.

To jméno, které v tónu ušlechtilém  
zní víc, než zadují-li trubky slávy,  
teď mramor zdobí jako klenot pravý;  
pokloň se mu a jdi dál za svým cílem.

Řek Greco spí; příroda podědila  
umění, to pak píli, Iris tóny  
barev, Foibos světla, Morfeus stíny.

Nechť tato schrána, byť i tvrdá byla,  
slzy pije a vůně, které roní  
strom ze Sáby kůrami pohřebními.

(1615)

</section>
