---
title: Ach námořníku na královském dvoře,
contentType: prose
---

<section>

jenž svěřuješ své plachty a svá ráhna  
paláci, který v krásných Sirénách má  
bohatství víc než Neapolské moře,

odlož již veslo, které vlny oře,  
od uší lehce ruce oddal, prahna  
zaslechnout zpěv: útesy, bahna  
skrývá hlas lidské nymfy i tvé hoře.

Jak její hlas, i tvá smrt bude jasy  
něhy a slávy vzácně prosvětlena,  
smrtelnou harmonií její krásy.

Prchni od té, jež lyrou ozbrojena  
potápí lodě, a jen zazpívá si,  
zabije plavce, jenž úniku nemá!

(1609)

</section>
