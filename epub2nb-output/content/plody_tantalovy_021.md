---
contentType: poetry
---

<section>

_Na Córdobu_

_Ó vale šlechetný, ó věže ladné,_

jimž velebnost a čest korunu daly!  
Ó veletoku, andaluský králi  
vznešených, byť ne zlatých písků na dně!

Ó žírná nivo, hory milované  
nebem a pozlacené sluncem v dáli!  
Ó vlasti má, za jejíž slávou stály  
vždy meč a pero v ruce odhodlané!

Pokud mi v kraji, kde má Genil zdroje,  
až po kraj, kde se Dauro k jihu točí,  
nebyla tvoje památka vždy chlebem,

nechť nesejdou se mé tesknící oči  
s tvým válem, věžemi, řekou a nebem  
už nikdy, květe Španěl, vlasti moje!

(1585)

</section>
