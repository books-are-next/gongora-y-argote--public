---
contentType: prose
---

<section>

## Jak by sloň od Gangy, jež má tok širý,

jak z Paru bílý mramor, eben tmavý,  
jak třpytné zlato nebo jantar plavý,  
jak ryzí stříbro nebo křišťál čirý,

jak vzácnou drobnou perlu se safíry  
z Orientu a rubín plápolavý,  
jak by dnes, kdy jen štěstí triumf slaví,  
jak by to skvělý sochař znalý míry

ve tvar svedl, i kdyby urazilo  
samu krásu to dílo, v jeho ruce  
námahou vzešlé, šlechetnou a velkou,

aniž by stejně před tvým zrakem bylo  
voskovou figurkou v paprscích slunce,  
ó krásná Clori, sladká nepřítelko?

(1583)

</section>
