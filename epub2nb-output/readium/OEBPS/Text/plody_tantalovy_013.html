<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Plody Tantalovy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpversenadpis"><span style="font-weight: normal;">Po deset let s&nbsp;mrtvým
srdcem</span></h2>

<p class="mlpverse">Belerma svůj život pojí;<br class="calibre10"/>
rudoretý Francouz jí je<br class="calibre10"/>
odkázal, když padl v&nbsp;boji.<br class="calibre10"/>
Spokojeně střežila je,<br class="calibre10"/>
i&nbsp;když říkal kdosi sprostý,<br class="calibre10"/>
že by radši podědila<br class="calibre10"/>
tři sta tisíc v&nbsp;hotovosti.<br class="calibre10"/>
Přišla paní Aida, vdova<br class="calibre10"/>
po hraběti Rudolfovi,<br class="calibre10"/>
který býval v&nbsp;Normandii<br class="calibre10"/>
tím, čím Bůh ho ustanovil,<br class="calibre10"/>
a&nbsp;když nalezla ji v&nbsp;pláči,<br class="calibre10"/>
v&nbsp;převelikém smutku vdovím,<br class="calibre10"/>
jenž proměnil její oči<br class="calibre10"/>
v&nbsp;noční vázy Neptunovy,<br class="calibre10"/>
velmi dlouho smála se jí,<br class="calibre10"/>
že zbytečně slzy roní<br class="calibre10"/>
na srdce v&nbsp;práchnivém plátně<br class="calibre10"/>
s&nbsp;tolika žalnými stony.<br class="calibre10"/>
Praví jí: „Belermo drahá,<br class="calibre10"/>
zastavte ty dravé strouhy,<br class="calibre10"/>
než zatopí vaše léta<br class="calibre10"/>
a&nbsp;odplaví vaše touhy.<br class="calibre10"/>
Ať zůstane Durandarte<br class="calibre10"/>
tam jen, kde jej osud skolil;<br class="calibre10"/>
studnu jeho duše nemá<br class="calibre10"/>
rušit okov jakýkoli!<br class="calibre10"/>
Za života miloval vás,<br class="calibre10"/>
i&nbsp;vy jeho, do sytosti;<br class="calibre10"/>
jestli má teď v&nbsp;hrudi ránu,<br class="calibre10"/>
svému štítu ať se pomstí.<br class="calibre10"/>
Za svoji smrt sám si může.<br class="calibre10"/>
Copak se svět proto zboří,<br class="calibre10"/>
že kdo jako zvíře umřel,<br class="calibre10"/>
toho jako zvíře pohřbí?<br class="calibre10"/>
Kdyby v&nbsp;Paříži byl zemřel,<br class="calibre10"/>
jistě do rodinné hrobky<br class="calibre10"/>
by ho vzali mezi sebe<br class="calibre10"/>
předkové, do tmy své kobky.<br class="calibre10"/>
Montesinovi hned vraťte<br class="calibre10"/>
srdce, jež vám k&nbsp;nohám složil,<br class="calibre10"/>
a&nbsp;vzkažte mu, jestli vás má<br class="calibre10"/>
za supa, co nad ním krouží.<br class="calibre10"/>
Rozpárejte režné čepce,<br class="calibre10"/>
které nosíte už roky,<br class="calibre10"/>
svlečte své žíněné roucho,<br class="calibre10"/>
které rozdírá vám boky,<br class="calibre10"/>
vždyť se stává, že i&nbsp;staré,<br class="calibre10"/>
uvadlé a&nbsp;vyschlé vdovy<br class="calibre10"/>
čepcem leden zakrývají,<br class="calibre10"/>
šatem však žár červencový;<br class="calibre10"/>
tím spíš děvče, jemuž bude<br class="calibre10"/>
za pár neděl třicet, tolik,<br class="calibre10"/>
kolik i&nbsp;mně bude brzy,<br class="calibre10"/>
třebas mě to tuze bolí.<br class="calibre10"/>
Na svatého Dyndy šest let<br class="calibre10"/>
bude to, co bez něj bloudím;<br class="calibre10"/>
mezi živými ho hledám,<br class="calibre10"/>
nešťastníka, kudy chodím.<br class="calibre10"/>
Mívala jsem se s&nbsp;ním dobře,<br class="calibre10"/>
bez ustání na mě loudil:<br class="calibre10"/>
na holoubcích polibků měl,<br class="calibre10"/>
věřte, vždycky on lví podíl.<br class="calibre10"/>
Želela jsem jeho skonu;<br class="calibre10"/>
víc však, že dřív, nežli dožil,<br class="calibre10"/>
nespatřil plod mého břicha,<br class="calibre10"/>
do něhož byl tolik vložil.<br class="calibre10"/>
Ale nerozryla jsem si<br class="calibre10"/>
nehty tváře běloskvoucí,<br class="calibre10"/>
vlasy bujné zůstaly mi,<br class="calibre10"/>
vláhou nedotčené oči.<br class="calibre10"/>
Pohleďte, Belermo, na mě:<br class="calibre10"/>
neoddávejme se hoři,<br class="calibre10"/>
větru věnujme své vzdechy<br class="calibre10"/>
a&nbsp;slzy věnujme moři.<br class="calibre10"/>
Nespřádejte smutné dumy<br class="calibre10"/>
v&nbsp;chmurných místech; jinak, kdo ví,<br class="calibre10"/>
ve své kukle zahynete<br class="calibre10"/>
jako červík morušový.<br class="calibre10"/>
Učiňte, co po své smrti<br class="calibre10"/>
činí ten pták bez obdoby,<br class="calibre10"/>
který z&nbsp;popela vždy vstane,<br class="calibre10"/>
aby žil pro příští doby.<br class="calibre10"/>
Oplakávejme ho střídmě,<br class="calibre10"/>
ať vašich slz nejsou proudy,<br class="calibre10"/>
ať se ze zlé minulosti<br class="calibre10"/>
šťastnější dny pro vás zrodí.<br class="calibre10"/>
Nasaďme si obě čepce,<br class="calibre10"/>
které lemování vroubí,<br class="calibre10"/>
a&nbsp;ať naše bílé ručky<br class="calibre10"/>
chundelatí psíčci zdobí.<br class="calibre10"/>
Obě jsme jako ten břečťan<br class="calibre10"/>
ponechaný bez opory<br class="calibre10"/>
před úklady kruté smrti,<br class="calibre10"/>
před Amorovými vzdory.<br class="calibre10"/>
Hledejme, po čem se vinout,<br class="calibre10"/>
jak to přežít bez úhony;<br class="calibre10"/>
ve Francii přečetné jsou<br class="calibre10"/>
silné zdi a&nbsp;mocné stromy.<br class="calibre10"/>
U&nbsp;svatého Dionýsa<br class="calibre10"/>
je dost kanovníků; mnohý<br class="calibre10"/>
orlonosý, mladý, statný,<br class="calibre10"/>
ramenatý, štíhlonohý.<br class="calibre10"/>
Jsou jak hrušky na spadnutí.<br class="calibre10"/>
Proč bychom si nezakously?<br class="calibre10"/>
Vždy na oslech jezdívají<br class="calibre10"/>
a&nbsp;sami jsou jako osli.<br class="calibre10"/>
Z&nbsp;těch Velikých Alexandrů<br class="calibre10"/>
žádný není zas tak hloupý;<br class="calibre10"/>
každý z&nbsp;nich na naše štíty<br class="calibre10"/>
vezme rád své ostré kopí.<br class="calibre10"/>
Jen už všem dvanácti pairům,<br class="calibre10"/>
kteří gatě z&nbsp;drátů nosí<br class="calibre10"/>
a&nbsp;pantofle podkované,<br class="calibre10"/>
dejte spánembohem, prosím.<br class="calibre10"/>
K&nbsp;čemu jsou nám, přítelkyně,<br class="calibre10"/>
muži v&nbsp;té nejtěžší zbroji?<br class="calibre10"/>
Zbraň ať mají pohotově,<br class="calibre10"/>
ale ať jsou nazí k&nbsp;boji!<br class="calibre10"/>
Při vašem kulatém stolu<br class="calibre10"/>
bývaly rytířů spousty;<br class="calibre10"/>
kdo si k&nbsp;němu lačný sedne,<br class="calibre10"/>
sytější ho neopouští.<br class="calibre10"/>
Já chci zcela jiný stolek,<br class="calibre10"/>
štědrý stůl o&nbsp;čtyřech rozích,<br class="calibre10"/>
znám to od čtyřrohých bratří,<br class="calibre10"/>
čtveráků a&nbsp;sluhů božích.<br class="calibre10"/>
O&nbsp;půstu šťavnatou rybou<br class="calibre10"/>
prohýbají se tam stoly,<br class="calibre10"/>
v&nbsp;masopustu se tam jedí<br class="calibre10"/>
lanýže s&nbsp;pepřem a&nbsp;solí.“<br class="calibre10"/>
Víc by řekla paní Aida,<br class="calibre10"/>
ale musela se krotit:<br class="calibre10"/>
vešel sluha Montesinův<br class="calibre10"/>
a&nbsp;začal hned ústy kroutit.</p>

<p class="mlpdopispodpis">(1582)</p>

</div>
</body>
</html>