<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Plody Tantalovy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpversenadpis"><span style="font-weight: normal;">Pozorně mi naslouchejte,</span></h2>

<p class="mlpverse">kdo jste drbů nedočkaví;<br class="calibre10"/>
porto tichem zaplaťte mi<br class="calibre10"/>
za tyto pravdivé zprávy.<br class="calibre10"/>
Nový svět vám vypodobním,<br class="calibre10"/>
abyste jej lépe znali;<br class="calibre10"/>
mí přátelé Čičuméci<br class="calibre10"/>
nedávno mi o&nbsp;něm psali.<br class="calibre10"/>
Země prý tam značí tolik,<br class="calibre10"/>
co obnáší půda tady;<br class="calibre10"/>
na doly je přebohatá<br class="calibre10"/>
— slyneť králičími stády.<br class="calibre10"/>
Prý jen jak je Pánbůh stvořil<br class="calibre10"/>
chodívaly tamní rasy;<br class="calibre10"/>
leč už chodí oblečení<br class="calibre10"/>
— kromě těch, co jsou dál nazí.<br class="calibre10"/>
Rádi prý syrové maso,<br class="calibre10"/>
ale pečou je a&nbsp;vaří<br class="calibre10"/>
snad už odnedávna také<br class="calibre10"/>
— pokud nejsou sukničkáři.<br class="calibre10"/>
Opice prý je tam ctěna,<br class="calibre10"/>
husičky tam nestrádají;<br class="calibre10"/>
ti, co nemají moc v&nbsp;hlavě,<br class="calibre10"/>
vždycky pod čepicí mají.<br class="calibre10"/>
Je to tam prý samý jelen<br class="calibre10"/>
s&nbsp;laní, samý kamzík svatý,<br class="calibre10"/>
už jen dle kvadrátků soudě<br class="calibre10"/>
a&nbsp;klobouků chocholatých.<br class="calibre10"/>
Lvi prý jsou v&nbsp;těch krajích lítí<br class="calibre10"/>
— přátelé mi dále praví;<br class="calibre10"/>
na všem mají svůj lví podíl,<br class="calibre10"/>
žádají si též lví slávy.<br class="calibre10"/>
Krásné pávice prý vám tam<br class="calibre10"/>
věnují svůj spánek rády<br class="calibre10"/>
<span class="calibre12">—</span> stačí,
když jim navlečete<br class="calibre10"/>
drahokamy na pařáty.<br class="calibre10"/>
V&nbsp;klášterech prý zase hnízdí<br class="calibre10"/>
divní čápi: tihle ptáci<br class="calibre10"/>
zobákem prý věčně klapou<br class="calibre10"/>
a&nbsp;slídí po vzdušných zámcích.<br class="calibre10"/>
A&nbsp;je tam prý možno vidět<br class="calibre10"/>
také černobílé straky;<br class="calibre10"/>
za potravu mají hlupce,<br class="calibre10"/>
za hudbu drb&nbsp;— jedno, jaký.<br class="calibre10"/>
V&nbsp;těch krajích prý také kočkám<br class="calibre10"/>
velmi výborně se daří;<br class="calibre10"/>
vždy prý dobře nasytí se<br class="calibre10"/>
u&nbsp;kocourů v&nbsp;refektářích.<br class="calibre10"/>
Dál mi píší o&nbsp;tygřicích,<br class="calibre10"/>
které drápkem něžně hravým<br class="calibre10"/>
vytnou měšci malou ťafku,<br class="calibre10"/>
že hned samé zlato dáví.<br class="calibre10"/>
Žijí prý tam také pštrosi,<br class="calibre10"/>
kteří spolknou bez váhání<br class="calibre10"/>
třeba taky snubní prsten…<br class="calibre10"/>
Tedy&nbsp;— dobré zažívání!<br class="calibre10"/>
Staré jilmy mladá réva<br class="calibre10"/>
objímá tam jako v&nbsp;ráji;<br class="calibre10"/>
její chtivé šlahouny prý<br class="calibre10"/>
rády podpírat se dají.<br class="calibre10"/>
Na louce pak býk se pase…<br class="calibre10"/>
Ale ač mě svrbí jazyk,<br class="calibre10"/>
budu teď už radši mlčet,<br class="calibre10"/>
než si zase něco zkazím.</p>

<p class="mlpdopispodpis">(1585)</p>

</div>
</body>
</html>