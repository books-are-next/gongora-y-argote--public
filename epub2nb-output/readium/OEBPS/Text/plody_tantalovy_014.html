<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Plody Tantalovy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpversenadpis"><span style="font-weight: normal;">Že mám čas, dnes zahraju vám</span></h2>

<p class="mlpverse">s&nbsp;doprovodem mandolíny<br class="calibre10"/>
to, co dřív na těžší nástroj<br class="calibre10"/>
— ale sluchu nepřejí mi.<br class="calibre10"/>
Vážnost, chmury zažeň žertem,<br class="calibre10"/>
chceš-li naslouchat mé písni,<br class="calibre10"/>
neboť dětinství jsem propad<br class="calibre10"/>
jako s&nbsp;věkem stařec plísni.<br class="calibre10"/>
Amorovo dorážení<br class="calibre10"/>
nic mi neříkalo kdysi;<br class="calibre10"/>
ve vsi na kůru jsem zpíval<br class="calibre10"/>
vždycky aleluja při mši.<br class="calibre10"/>
Se psem, s&nbsp;fretkou chodíval jsem<br class="calibre10"/>
po okolí v&nbsp;koženicích,<br class="calibre10"/>
abych šetřil lepší šaty<br class="calibre10"/>
(kůže se hned neponičí),<br class="calibre10"/>
po zelených lukách, kde se<br class="calibre10"/>
na tisíc potůčků kříží<br class="calibre10"/>
jako křišťáloví hadi<br class="calibre10"/>
a&nbsp;zas v&nbsp;husté trávě mizí;<br class="calibre10"/>
tam, kde voda břehům zpívá<br class="calibre10"/>
i&nbsp;kde loví v&nbsp;hustém listí,<br class="calibre10"/>
takže králíci i&nbsp;Múzy<br class="calibre10"/>
všude kolem pro mě byli.<br class="calibre10"/>
Za tmy jsem se vracel domů,<br class="calibre10"/>
starosti mě nebudily,<br class="calibre10"/>
krásné sny se mi jen zdály,<br class="calibre10"/>
pokud blechy také snily.<br class="calibre10"/>
V&nbsp;apatyce nebo v&nbsp;krámu<br class="calibre10"/>
se starostou jsem se chytil,<br class="calibre10"/>
v&nbsp;šachu vždycky místní farář<br class="calibre10"/>
mou převahu tvrdě cítil.<br class="calibre10"/>
Odtamtud jsem světu vládl,<br class="calibre10"/>
můj dech nápomocen vždycky<br class="calibre10"/>
býval katolickým plachtám<br class="calibre10"/>
křižujícím mořem britským;<br class="calibre10"/>
a&nbsp;jsa novým Alkeidem<br class="calibre10"/>
s&nbsp;jeho sloupy jsem se klidil<br class="calibre10"/>
z&nbsp;Gibraltaru do Japonska,<br class="calibre10"/>
až k&nbsp;<span class="mlpznakkurziva11b">Plus ultra</span> světa lidí.<br class="calibre10"/>
Pak řeč k&nbsp;Flandrům otočil jsem;<br class="calibre10"/>
vavřín válek nezdařilých<br class="calibre10"/>
buď důvtipu přisoudil jsem,<br class="calibre10"/>
či úkazu naší síly.<br class="calibre10"/>
S&nbsp;kanovníkem přeli jsme se,<br class="calibre10"/>
a&nbsp;každý měl jiné výtky,<br class="calibre10"/>
kvůli zjevným nedostatkům<br class="calibre10"/>
Nebrijovy gramatiky.<br class="calibre10"/>
Někdy náš spor nabyl rázu<br class="calibre10"/>
závažnější polemiky:<br class="calibre10"/>
zda jíst chřest je dovoleno<br class="calibre10"/>
bez buly či encykliky.<br class="calibre10"/>
Když jsem se procházel po vsi,<br class="calibre10"/>
rozdával jsem kdoule v&nbsp;pytli,<br class="calibre10"/>
nějakého ptáka k&nbsp;tomu,<br class="calibre10"/>
a&nbsp;za to jsem vděk vždy sklidil.<br class="calibre10"/>
Měl jsem ve vsi spoustu kmoter,<br class="calibre10"/>
mnohokrát mě navštívily.<br class="calibre10"/>
Všechny říkaly mi „kmotře“,<br class="calibre10"/>
ale „strýčku“ jejich dítky.<br class="calibre10"/>
Ve věcech šití a&nbsp;praní<br class="calibre10"/>
na mně časem nešetřily;<br class="calibre10"/>
sotva s&nbsp;jehlou přispěchal jsem,<br class="calibre10"/>
náprstek hned nasadily.<br class="calibre10"/>
Když na cestu jsem se chystal<br class="calibre10"/>
někam do zapadlé díry,<br class="calibre10"/>
bohaté a&nbsp;fešné vdovy<br class="calibre10"/>
kobylku mi zapůjčily.<br class="calibre10"/>
Všechny jsem rád míval, u&nbsp;všech<br class="calibre10"/>
štěstí s&nbsp;láskou vzkvétaly mi,<br class="calibre10"/>
všechny jsem bral stejně, jako<br class="calibre10"/>
nůžky při stříhání myrty.<br class="calibre10"/>
To, Amore, to byl život,<br class="calibre10"/>
jaký ved jsem, než tvé šípy<br class="calibre10"/>
k&nbsp;mé veliké mrzutosti<br class="calibre10"/>
za terč si mě vyvolily.<br class="calibre10"/>
Tehdy na Lukáše ráno<br class="calibre10"/>
ukázals mi&nbsp;— tys ten viník!&nbsp;—<br class="calibre10"/>
modré oči, tváře&nbsp;— mandle,<br class="calibre10"/>
vlasy s&nbsp;copy zlatavými.<br class="calibre10"/>
Takové to byly copy,<br class="calibre10"/>
takové to oči byly,<br class="calibre10"/>
že by upad v&nbsp;pokušení<br class="calibre10"/>
i&nbsp;kmet, jenž se k&nbsp;hrobu chýlí.<br class="calibre10"/>
Od té doby vím, že jímáš<br class="calibre10"/>
do otroctví a&nbsp;že míříš<br class="calibre10"/>
do očí a&nbsp;tím svým lukem<br class="calibre10"/>
do srdce že přesně střílíš.<br class="calibre10"/>
Vím, že nikdo neprchne ti,<br class="calibre10"/>
že tě nikdo neošidí;<br class="calibre10"/>
líp než Svatá inkvizice<br class="calibre10"/>
najdeš ty, po kterých slídíš.<br class="calibre10"/>
Znám už tvou občanskou válku,<br class="calibre10"/>
vím, že jidášský mír slíbíš,<br class="calibre10"/>
a&nbsp;že žádáš-li klid zbraní,<br class="calibre10"/>
k&nbsp;nové bitvě si je cídíš.<br class="calibre10"/>
Tys ozbrojen diamantem,<br class="calibre10"/>
my kopími třtinovými;<br class="calibre10"/>
z&nbsp;naší zbroje lité ze skla<br class="calibre10"/>
si tvůj meč jen posměch činí.<br class="calibre10"/>
Fíneův stůl prostřen míváš.<br class="calibre10"/>
V&nbsp;Prokrustově loži míníš<br class="calibre10"/>
mučit nás; i&nbsp;zajíc mívá<br class="calibre10"/>
více než ty spánek klidný.<br class="calibre10"/>
Vím, že usínáš-li v&nbsp;dobrém,<br class="calibre10"/>
vstáváš ve zlém, zcela jiný;<br class="calibre10"/>
že jak grandi dopřáváš si,<br class="calibre10"/>
ale platíš neplatnými.<br class="calibre10"/>
Na můj kvadrátek už déle<br class="calibre10"/>
nedělej si laskominy.<br class="calibre10"/>
Utíkám se k&nbsp;církvi! Skončíš<br class="calibre10"/>
mezi vyobcovanými!<br class="calibre10"/>
Kdykoli svůj luk teď zvedneš,<br class="calibre10"/>
stávají se tvými cíli<br class="calibre10"/>
ti, co prozradí svá pera<br class="calibre10"/>
úvahami rozumnými;<br class="calibre10"/>
leč při těch, kdo ozbrojeni<br class="calibre10"/>
chodí, býváš zdrženlivý.<br class="calibre10"/>
Máš křídla zbabělých slepic!<br class="calibre10"/>
Víš co? Konečně už zmizni!</p>

<p class="mlpdopispodpis">(1582)</p>

</div>
</body>
</html>