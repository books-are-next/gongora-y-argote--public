<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Plody Tantalovy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="mlpversenadpis"><span style="font-weight: normal;">Nešťastný a&nbsp;zarmoucený</span></h2>

<p class="mlpverse">po píscích Pisuergy bloudí,<br class="calibre10"/>
odloučený od své dámy,<br class="calibre10"/>
Zulema smutný a&nbsp;hloupý.<br class="calibre10"/>
<span class="mlpznakkurziva11b">Maur klíčník</span>, leč <span class="mlpznakkurziva11b">holobrádek</span>,<br class="calibre10"/>
milovník, jejž hlava bolí,<br class="calibre10"/>
koňský obličej má sice,<br class="calibre10"/>
v&nbsp;lýtkách však je víc než oblý.<br class="calibre10"/>
Na burnusu vyšit nemá<br class="calibre10"/>
žádný znak a&nbsp;ničím v&nbsp;poli<br class="calibre10"/>
štítu nedá vědět, kdo je,<br class="calibre10"/>
natož heslem na praporci;<br class="calibre10"/>
ten Maur takový je trouba,<br class="calibre10"/>
že se dosud nenarodil<br class="calibre10"/>
básník, který by mu ušil<br class="calibre10"/>
veršem šat, jenž by jej zdobil.<br class="calibre10"/>
Jako rozvodněná řeka<br class="calibre10"/>
slzy z&nbsp;jeho očí proudí<br class="calibre10"/>
a&nbsp;on ty své něžné slzy<br class="calibre10"/>
do vln řeky zase roní.<br class="calibre10"/>
Tolik pláče, syčák jeden,<br class="calibre10"/>
že kdyby na mých dvou korcích<br class="calibre10"/>
zaplakal o&nbsp;suchém létě,<br class="calibre10"/>
sklidím víc než za tři roky.<br class="calibre10"/>
Nepláče-li, zaručeně<br class="calibre10"/>
vzpomínkami mysl kojí,<br class="calibre10"/>
neboť ty mu dopřávají,<br class="calibre10"/>
co mu upírají oči.<br class="calibre10"/>
Vzpomínky jsou jeho obrok,<br class="calibre10"/>
žvýká ty své bědy, touhy<br class="calibre10"/>
jak opice patlažány,<br class="calibre10"/>
jako ředkev moji voli.<br class="calibre10"/>
Pak se slastně do Balajy<br class="calibre10"/>
ve svých představách zas vnoří;<br class="calibre10"/>
hned na mysl přichází mu,<br class="calibre10"/>
hned mizí jak vlny v&nbsp;moři.<br class="calibre10"/>
Ona zatím ke svačince<br class="calibre10"/>
na zahradě broskve pojí<br class="calibre10"/>
a&nbsp;peckami střílí po tom,<br class="calibre10"/>
kdo tak tuze strádá pro ni.<br class="calibre10"/>
Světlé oči, plavé řasy<br class="calibre10"/>
myslí se mu stále honí,<br class="calibre10"/>
jak z&nbsp;těch očí blesky srší<br class="calibre10"/>
a&nbsp;z&nbsp;řas šípy Amorovy.<br class="calibre10"/>
Do očí své krásné dámy<br class="calibre10"/>
Maur se zadumaně boří<br class="calibre10"/>
jak krahujec ostrým spárem<br class="calibre10"/>
do očí přisleplé sovy.<br class="calibre10"/>
„Ach ty krásná Maurko, sladká<br class="calibre10"/>
neméně než krásná,“ poví,<br class="calibre10"/>
„nechť tvůj stav se nenaruší<br class="calibre10"/>
mou dlouhou nepřítomností.“<br class="calibre10"/>
„Ach ty Maure, rozvrzaný<br class="calibre10"/>
víc než kočáry a&nbsp;vozy,<br class="calibre10"/>
jelikož tvá Maurka nejsem,<br class="calibre10"/>
přestaň kňučet už a&nbsp;zlobit.<br class="calibre10"/>
Přijmi, ach, jen tenhle povzdech<br class="calibre10"/>
a&nbsp;pláč téhle země, prosím,<br class="calibre10"/>
kam mě můj král vypověděl<br class="calibre10"/>
a&nbsp;kde se teď sama soužím.<br class="calibre10"/>
Pěkně nahlas, milý Maure,<br class="calibre10"/>
dejte průchod svému hoři,<br class="calibre10"/>
váš pláč jistě čeká více<br class="calibre10"/>
než devadesát mil pouti.“<br class="calibre10"/>
V&nbsp;tu chvíli již s&nbsp;mužným studem<br class="calibre10"/>
přitáhl otěže koni<br class="calibre10"/>
a&nbsp;ze sedla skočil na zem,<br class="calibre10"/>
aby něžnou tvář si omyl.<br class="calibre10"/>
Sesedl ten milec ovšem<br class="calibre10"/>
též, aby do písku vložil<br class="calibre10"/>
semena vařené mrkve<br class="calibre10"/>
ku cti vašich ctihodností.</p>

<p class="mlpdopispodpis">(1586)</p>

</div>
</body>
</html>