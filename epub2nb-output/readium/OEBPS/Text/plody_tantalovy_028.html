<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Plody Tantalovy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection5">
<h2 class="mlpversenadpis"><span style="font-weight: normal;">Vám, plnému nymf a&nbsp;nymfů,</span></h2>

<p class="mlpverse">pravím, Tajo, velkolepý<br class="calibre10"/>
kropiči žíznivých kdoulí,<br class="calibre10"/>
Toleďane rudoretý,<br class="calibre10"/>
vám, který jste tolik pyšný<br class="calibre10"/>
na své skvělé postavení,<br class="calibre10"/>
vám, který jste více hlučný<br class="calibre10"/>
než nos rýmou postižený,<br class="calibre10"/>
vám, jenž básníky jste stejně<br class="calibre10"/>
opěvaný jako čtený,<br class="calibre10"/>
stejně jak neděle v&nbsp;týdnu<br class="calibre10"/>
slaven bez rozdílu všemi,<br class="calibre10"/>
víc než zatoulaný osel<br class="calibre10"/>
Múzami dnes vyhlášený<br class="calibre10"/>
a&nbsp;beze vší svatozáře<br class="calibre10"/>
zlatým pískem procezený,<br class="calibre10"/>
vám, jenž nazývat se svatou<br class="calibre10"/>
řekou máte nárok zřejmý,<br class="calibre10"/>
neboť před arcibiskupským<br class="calibre10"/>
okem vaše vody běží,<br class="calibre10"/>
vám, jenž zrodil jste se v&nbsp;dáli<br class="calibre10"/>
z&nbsp;pramínku v&nbsp;pohoří Cuenky<br class="calibre10"/>
(považte, jak skromný původ!),<br class="calibre10"/>
ze skály močící v&nbsp;lesích,<br class="calibre10"/>
vám, kterému věčně za trest<br class="calibre10"/>
mnoha těžkých provinění<br class="calibre10"/>
na sta tisíc jedlí švihá<br class="calibre10"/>
nahá záda metlicemi,<br class="calibre10"/>
vám to všechno připomínám:<br class="calibre10"/>
shrňte rychle plachty, předtím<br class="calibre10"/>
než zahradou Filipovou<br class="calibre10"/>
poletíte rozzuřený,<br class="calibre10"/>
až s&nbsp;obdivem mnohé oči<br class="calibre10"/>
stanou nad vašimi břehy,<br class="calibre10"/>
až ty vaše vody budou<br class="calibre10"/>
hradům moždíři a&nbsp;děly,<br class="calibre10"/>
až se vaše proudy stanou<br class="calibre10"/>
pro poutníky rafijemi,<br class="calibre10"/>
které slunce na čtyráky,<br class="calibre10"/>
měsíc na pětníky měří,<br class="calibre10"/>
až vašimi brody projde<br class="calibre10"/>
na tisíc labutí sněžných,<br class="calibre10"/>
až jelenům Ježíšovým<br class="calibre10"/>
stanete se napajedly.</p>

<p class="mlpdopispodpis">(1591)</p>

</div>
</body>
</html>