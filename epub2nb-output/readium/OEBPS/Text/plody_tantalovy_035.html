<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Plody Tantalovy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection6">
<p class="mlpversenadpis" id="calibre_pb_33">O&#160;Thisbé a&#160;Pyramovi,<br class="calibre10"/>
pokud mi v&#160;tom nezabrání<br class="calibre10"/>
kytara má, vám teď povím<br class="calibre10"/>
tklivý příběh věrné lásky.<br class="calibre10"/>
Vím, ve které zemi žila,<br class="calibre10"/>
o&#160;rodičích nemám zprávy;<br class="calibre10"/>
ježto víte tolik, co já,<br class="calibre10"/>
není důvod k&#160;zdržování.<br class="calibre10"/>
Bylať Thisbé obraz v&#160;stříbře<br class="calibre10"/>
vyrytý i&#160;rámovaný,<br class="calibre10"/>
šperk zlatý a&#160;křišťálový,<br class="calibre10"/>
rudý rubín pod smaragdy.<br class="calibre10"/>
Pozdravy zlata a&#160;duše,<br class="calibre10"/>
samý prsten&#160;— její vlasy;<br class="calibre10"/>
čelo zářilo jak perleť,<br class="calibre10"/>
jak skvost sluncem zraňovaný.<br class="calibre10"/>
Radost byly její oči,<br class="calibre10"/>
pohled nadějí byl sladký,<br class="calibre10"/>
jakou odívá se jaro<br class="calibre10"/>
o&#160;svých nejkrásnějších svátcích.<br class="calibre10"/>
Její ústa&#160;— jemný šarlat,<br class="calibre10"/>
v&#160;nějž se bílé perly halí,<br class="calibre10"/>
aby jako samet zlato<br class="calibre10"/>
šarlat tyto perly chránil.<br class="calibre10"/>
Od hlavy až k&#160;patě sypou<br class="calibre10"/>
po růžích rozkvetlý jasmín<br class="calibre10"/>
tři Grácie provázené<br class="calibre10"/>
Venuší se synkem krásným.<br class="calibre10"/>
Věkem&#160;— viděli jste zoubky —<br class="calibre10"/>
pouhé zdání slečny zatím;<br class="calibre10"/>
dětské střevíčky má sice,<br class="calibre10"/>
ale již chování dámy.<br class="calibre10"/>
Dobrý stařík byl pan otec;<br class="calibre10"/>
matka bečce spíš než kádi<br class="calibre10"/>
podobná, prostá, leč milá,<br class="calibre10"/>
sud dýňové marmelády.<br class="calibre10"/>
Dělali jí pomyšlení:<br class="calibre10"/>
Thisbička si ke snídani<br class="calibre10"/>
přeje mlíčko od labutí?<br class="calibre10"/>
Hned splníme její přání!<br class="calibre10"/>
Jaký div, že kolem dívky<br class="calibre10"/>
toho tolik nadělají,<br class="calibre10"/>
když je duší těch čtyř očí<br class="calibre10"/>
a&#160;dvě duše zrak v&#160;ní mají?<br class="calibre10"/>
Stejně jak otcovy paže<br class="calibre10"/>
také suknice své matky<br class="calibre10"/>
za kolébku měla v&#160;dětství,<br class="calibre10"/>
za polštář pak v&#160;útlém mládí.</p>

<p class="mlpdopispodpis">(1604)</p>

</div>
</body>
</html>