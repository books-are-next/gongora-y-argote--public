<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Plody Tantalovy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection4">
<h2 class="mlpversenadpis"><span style="font-weight: normal;">V&nbsp;Oranu svým ostrým kopím</span></h2>

<p class="mlpverse">králi sloužil jeden Španěl,<br class="calibre10"/>
duší však a&nbsp;životem svým<br class="calibre10"/>
přepůvabné Afričance,<br class="calibre10"/>
vznešené a&nbsp;milující<br class="calibre10"/>
stejně jako milované<br class="calibre10"/>
tím, s&nbsp;nímž byla oné noci,<br class="calibre10"/>
kdy zvony budily zbraně.<br class="calibre10"/>
Sto Berberů způsobilo<br class="calibre10"/>
vyzvánění horečnaté;<br class="calibre10"/>
bdělé oko luny jejich<br class="calibre10"/>
štíty odhalilo náhle,<br class="calibre10"/>
znamení ty štíty daly<br class="calibre10"/>
mlčenlivým strážím, stráže<br class="calibre10"/>
zapálily oheň, nato<br class="calibre10"/>
zvony rozhoupal ten plamen,<br class="calibre10"/>
ty pak zamilovaného<br class="calibre10"/>
od náruče milované<br class="calibre10"/>
odtrhly, když hřmící bubny<br class="calibre10"/>
zmohla polnice svým hlasem.<br class="calibre10"/>
Ostruhy cti bodají ho,<br class="calibre10"/>
uzda lásky strhává jej,<br class="calibre10"/>
nejít zbabělost by byla,<br class="calibre10"/>
opustit ji&nbsp;— nevděk zase.<br class="calibre10"/>
Když vidí, jak sahá pro meč,<br class="calibre10"/>
kol šíje mu v&nbsp;mdlobě padne,<br class="calibre10"/>
přehluboce vzdychá a&nbsp;pak<br class="calibre10"/>
takto k&nbsp;němu mluvit začne:<br class="calibre10"/>
„Jděte do boje, ač slzy<br class="calibre10"/>
moje lože budou smáčet;<br class="calibre10"/>
i bez vás mi může sloužit<br class="calibre10"/>
za bitevní pláň, vy zrádče!<br class="calibre10"/>
Generál vás čeká, jděte,<br class="calibre10"/>
už se oblékejte chvatně;<br class="calibre10"/>
on jistě víc než já tady<br class="calibre10"/>
potřebuje muže chrabré.<br class="calibre10"/>
Když můj pláč vás neobměkčí,<br class="calibre10"/>
nahý můžete jít, pane:<br class="calibre10"/>
při té ocelové hrudi<br class="calibre10"/>
netřeba vám zbraně žádné.“<br class="calibre10"/>
Když ten Španěl vidí, že jej<br class="calibre10"/>
zdržet zachtělo se dámě,<br class="calibre10"/>
praví k&nbsp;ní: „Má paní, sladká,<br class="calibre10"/>
i&nbsp;když hněváte se na mě,<br class="calibre10"/>
abych cti i&nbsp;Amorovi<br class="calibre10"/>
dostál, byť to není snadné,<br class="calibre10"/>
za Maury nechť jde mé tělo,<br class="calibre10"/>
duši však si ponecháte.<br class="calibre10"/>
Vládkyně má, propusťte mě,<br class="calibre10"/>
prosím o&nbsp;svolení vaše,<br class="calibre10"/>
abych mohl chrabře bít se<br class="calibre10"/>
za vás s&nbsp;vaším jménem na rtech.“</p>

<p class="mlpdopispodpis">(1587)</p>

</div>
</body>
</html>