<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
    <meta name="Generator" content="Microsoft Word 14 (filtered)"/>
    <title>Plody Tantalovy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpversenadpis"><span style="font-weight: normal;">Nebi vzdávám díky,</span></h2>

<p class="mlpverse">moudrá střízlivosti,<br class="calibre10"/>
že tvůj včasný zásah<br class="calibre10"/>
pevných pout mě zprostil.<br class="calibre10"/>
Pro ten velký zázrak<br class="calibre10"/>
ve tvém chrámu toužím<br class="calibre10"/>
těžké okovy svých<br class="calibre10"/>
těžkých hříchů složit.<br class="calibre10"/>
To jho ocelové<br class="calibre10"/>
s&nbsp;manželskými pouty,<br class="calibre10"/>
jež jsem jen tvou přízní<br class="calibre10"/>
šťastně s&nbsp;krku shodil,<br class="calibre10"/>
mokré plachty, vesla<br class="calibre10"/>
polámaná v&nbsp;bouři,<br class="calibre10"/>
to vše bude nyní<br class="calibre10"/>
tvoje stěny zdobit,<br class="calibre10"/>
tobě bude slávou,<br class="calibre10"/>
hanbou Amorovi.<br class="calibre10"/>
Že jsi zvítězila<br class="calibre10"/>
a&nbsp;prohrál ten hošík,<br class="calibre10"/>
ať tvůj triumfální<br class="calibre10"/>
vůz teď táhnou ony<br class="calibre10"/>
iluze a&nbsp;bludy,<br class="calibre10"/>
poblázněné touhy,<br class="calibre10"/>
rozpustilé frašky,<br class="calibre10"/>
nevázané choutky,<br class="calibre10"/>
vzteklá nedůvěra,<br class="calibre10"/>
jedy žárlivosti,<br class="calibre10"/>
neřesti, jimž peklo<br class="calibre10"/>
schystává své rošty.<br class="calibre10"/>
Ať tě slaví slepec,<br class="calibre10"/>
že dík tobě prohlíd,<br class="calibre10"/>
zajatec, že umíš<br class="calibre10"/>
vězně vysvobodit,<br class="calibre10"/>
ať se ze sta ohňů<br class="calibre10"/>
před tvým božstvím kouří<br class="calibre10"/>
z&nbsp;potu, který v&nbsp;Sábě<br class="calibre10"/>
roní vzácné stromy.<br class="calibre10"/>
Kdo mě nutí mluvit<br class="calibre10"/>
rozumnými slovy,<br class="calibre10"/>
kdo rozvážné řeči<br class="calibre10"/>
chce mi ze rtů loudit,<br class="calibre10"/>
když největší šašek<br class="calibre10"/>
a&nbsp;šprýmař se nosí<br class="calibre10"/>
ustrojený podle<br class="calibre10"/>
nejnovější módy?<br class="calibre10"/>
Paní málo vděčná<br class="calibre10"/>
za statky a&nbsp;zboží,<br class="calibre10"/>
sladší, šťavnatější<br class="calibre10"/>
než v&nbsp;adventě houby,<br class="calibre10"/>
pozorného sluchu<br class="calibre10"/>
popřej mi a&nbsp;poslyš<br class="calibre10"/>
píseň o&nbsp;tom, jak jsem<br class="calibre10"/>
kvůli tobě blouznil.<br class="calibre10"/>
Na kámen jsem mrznul<br class="calibre10"/>
za studených nocí,<br class="calibre10"/>
takže tvůj pes měl mě<br class="calibre10"/>
snadno za nároží<br class="calibre10"/>
a&nbsp;nožičku zvedal<br class="calibre10"/>
s&nbsp;milou důvěrností,<br class="calibre10"/>
aby postříbřil mi<br class="calibre10"/>
moje černé boty!<br class="calibre10"/>
V&nbsp;paměti mám dobře<br class="calibre10"/>
zapsány ty doby,<br class="calibre10"/>
kdy jsem znamení dát<br class="calibre10"/>
tvému domu toužil<br class="calibre10"/>
a&nbsp;kamínky hledal;<br class="calibre10"/>
sotva jsem se sklonil,<br class="calibre10"/>
zaneřádil jsem si<br class="calibre10"/>
prsty o&nbsp;tvůj chodník!<br class="calibre10"/>
Těch dnů, kdy jsem býval<br class="calibre10"/>
obtížený zbrojí,<br class="calibre10"/>
ale chodil ztuha,<br class="calibre10"/>
neboť jsem byl chorý!<br class="calibre10"/>
Jako kravský zvonec<br class="calibre10"/>
po cestě jsem zvonil:<br class="calibre10"/>
navrch ze železa,<br class="calibre10"/>
uvnitř nic než kosti.<br class="calibre10"/>
Krásný Zasmušilec<br class="calibre10"/>
můj žal nezaclonil;<br class="calibre10"/>
mne v&nbsp;ústraní také<br class="calibre10"/>
život k&nbsp;smrti mořil!<br class="calibre10"/>
Jak v&nbsp;poustevně žil jsem,<br class="calibre10"/>
sto dnů jsem se postil,<br class="calibre10"/>
jen své nehty jedl,<br class="calibre10"/>
skládaje své sloky.<br class="calibre10"/>
Co jen papír spatřil<br class="calibre10"/>
těch mých bláznivostí!<br class="calibre10"/>
Z&nbsp;mých muk, z&nbsp;mého žalu<br class="calibre10"/>
si teď posměch tropíš.<br class="calibre10"/>
Uznávám svou hloupost,<br class="calibre10"/>
ty nezapři svoji:<br class="calibre10"/>
tys mi lichotila,<br class="calibre10"/>
já byl vzor všech ctností.<br class="calibre10"/>
Těch nocí, kdy nástroj<br class="calibre10"/>
můj hlas doprovodil!<br class="calibre10"/>
„Mému ohni, paní,<br class="calibre10"/>
sešli trochu vody!“<br class="calibre10"/>
Tys však neseslala<br class="calibre10"/>
vodu mému ohni,<br class="calibre10"/>
zato soused špínou<br class="calibre10"/>
z&nbsp;pomyjí mě polil.<br class="calibre10"/>
Sbohem buď, má paní,<br class="calibre10"/>
dnes jsi mi jen tolik,<br class="calibre10"/>
co bývá sníh zimě<br class="calibre10"/>
nebo létu komín.<br class="calibre10"/>
Když jen vzpomenu si,<br class="calibre10"/>
z&nbsp;kůže ven bych skočil!<br class="calibre10"/>
Vše má konec: stačí<br class="calibre10"/>
snad šest let být hloupý<span>!</span></p>

<p class="mlpdopispodpis">(<span>1584)</span></p>

</div>
</body>
</html>